ÖNSÖZ

Orhon yazıtları üzerine çalışmalarımın başlangıcı, üniversite
yıllarını saymazsak, Bitlis Lisesi'nde edebiyat öğretmeni olarak
çalıştığım 1956-1957 yıllarına kadar gider. Orada hazırladığım
ilk çalışmam “Köktürk yazıtlarındaki deyimler üzerine” adıyla
Türk Dili dergisinde iki bölüm olarak yayımlanmıştı. Yazıtlar
üzerindeki çalışmalarım 1957-1961 yılları arasında Türk Dil
Kurumu'nda uzman olarak çalıştığım dört yıl boyunca da sürdü.

Orhon yazıtları üzerine en kapsamlı çalışmam Los Angeles'
taki California Üniversitesi'ne doktora tezi olarak sunduğum
“Orhon Türkçesi Grameri” adlı yapıtım olmuştur (1965). Bu tez
üç yıl sonra İndiana Üniversitesi yayınları arasında yayımlandı:
A Grammar of Orkhon Turkic, Indiana Üniversity Publications,
Uralic and Altaic series: 69, The Hague and Bloomington (19658).
Bu yapıt İkinci Doğu Türk Kağanlığı döneminden kalma beş
yazıtın, Kül Tigin, Bilge Kağan, Tunyukuk, Küli Çor
(Ühe-Hüşötü) ve Ongin (İşbara Tarkan) yazıtlarının metinlerini,
İngilizce çevirilerini ve sözlüğünü de içerir.

Yazıtlar ve Orhon Türkçesi üzerine çalışmalarım 1972'de
Türkiye'ye döndükten sonra da kesintisiz sürüp gitti. ABD'de
yayımlanan yapıtta açıklamalar bölümü eksikti. Zamanla Orhon
yazıtlarında yeni bazı düzeltmeler ve değişiklikler de yapmıştım.
Bu çalışmaların sonucu olarak yalnız iki büyük Orhon yazıtını
konu edinen yeni bir yapıt ortaya çıktı ve bu yapıt TDK

tarafından yayımlandı: Orhon Yazıtları, Ankara 1988. Ancak, bu
daha çok Türkoloji ile ilgili olanlara hitap eden bilimsel bir
yayındı. Âz sayıda basılan bu yayın kısa sürede tükendi.

Bu arada Prof. Dr. Muharrem Ergin'in Orhun Abideleri adlı
küçük popüler yapıtını (İstanbul 1970) da anmak gerekir. Bu
yapıtta Ergin'in benim ABD'de yayımlanan gramerimde
önerdiğim hemen bütün yeni okuyuş ve yorumları kabul etmiş
olması beni ne kadar sevindirmiş ise bu okuyuş ve yorumların
kime ait olduğunu belirtmemiş olması da o kadar üzmüştür.

Bununla birlikte Ergin'in benim bütün okuyuş ve yorumlarımı
kabul ettiği söylenemez. Sayın Ergin'in kabul etmediği yeni
okuyuş ve yorumlardan biri ve belki de en önemlisi öteden beri
budun okunagelen sözcüğü benim Giraud (1961) gibi /o/ ile
bodun okumam ve bunu “tribes, people”, yani “boylar, halk”
olarak çevirmemdir. Ergin'in bu sözcüğü ısrarla /u/ ile budun
biçiminde okuyup her yerde “millet” diye çevirmesi bence büyük
bir yanlıştır. Çünkü bu sözcük açık olarak “boy, kabile”
anlamındaki Eski Türkçe ve yazıtlarda da geçen bod sözcüğü ile
ilgilidir, belki de onun -1 ekli eski bir çoğul biçimidir. Tunyukuk
yazıtının 60Ü. satırında geçen bod yeme bodun yeme kişi yeme
“boy da, halk da, insan da (hiç olmayacaktı)” ibaresi bu
etimolojiyi doğrular. ,

Bu sözcüğü “millet” olarak anlamak ve öyle çevirmek de doğru
olmaz. Çünkü “millet”, yani “ulus” kavramı, bilindiği gibi, yeni
bir kavramdır ve ilk kez 19. yüzyılda Fransız tarihçisi ve filozofu
Ernest Renan (1823-1892) tarafından ortaya konulmuştur.
Durum bu iken, 8. yüzyılın ilk yarısında Moğolistan'da henüz
kabile düzeni içinde yaşayan ve göçebe devletler kuran Türklerde
ve Asyalı başka halklarda “ulus” kavramının gelişmiş olması
düşünülemez. Bunun en güçlü kanıtları da yazıtlardır, onların
