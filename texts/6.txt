10 GİRİŞ
2. Orhon Yazıtları

Türk dilinin en eski yazılı belgeleri olan Kül Tigin ve Bilge
Kağan yazıtları genellikle *Orhon yazıtları” adı ile anılır. Bunun
nedeni de bu yazıtların Orta Moğolistan'da, Orhon ırmağının
eski yatağı yakımında, Koço-Çaydam adlı göl civarında dikilmiş
ve 1889 yılında Yadrintsev tarafından orada bulunmuş olma-
larıdır. Araları yaklaşık bir kilometre olan bu iki büyük yazıttan
Kül Tigin yazıtı 732 yılında, Bilge Kağan yazıtı da 735 yılında
yazılmış ve dikilmiştir.

Orhon yazıtları İkinci Doğu Türk Kağanlığı döneminde
(682-744) yazılıp dikilen ve bize kadar gelebilen en eski ve çok
değerli yazılı belgelerdir. Son yıllarda Moğolistan'ın Arhangay
(Kuzey Hangay) bölgesinde 581 tarihinde, yani Birinci Kağanlık
döneminde dikilmiş bir yazıt (Bugut yazıtı) bulunmuşsa da bu
yazıt ne yazık ki Türkçe değildir. Yazıtın üç yüzü Soğdca bir
yüzü de Sanskrit dilindedir. Bugut yazıtının Türkçe olmaması 6.
yüzyıl sonlarında Türklerin henüz kendilerine özgü bir yazıları
olmadığını gösterir.

İkinci Kağanlık döneminden kalma üçüncü bir yazıt da
Tunyukuk yazıtıdır. Tunyukuk yazıtı 1897'de ve Klementz ta-
rafından Orhon yazıtlarından çok daha doğuda, Moğolistan'ın
başkenti Ulan-Bator'un 50 kilometre kadar güney-batısında,
Nalayha kenti ile Tola ırmağının sağ kıyısı arasında, Bayn
-Tsokto denilen yerde bulunmuştur. İki büyük taşın dört yüzüne
yazılmış olan Tunyukuk yazıtı Orhon yazıtlarından daha eski bir
tarihte, büyük bir olasılıkla 720 ile 725 yılları arasında yazılıp
dikilmiştir.

Moğolistan'da İkinci Kağanlık döneminden kalma birkaç
küçük yazıt daha vardır. Bunların en önemlileri de Küli Çor

OÖRHON YAZITLARI N

(İhe-Hüşötü) ve Ongin (Işbara Tarkan) yazıtlarıdır. Küli Çor
yazıtının 719-723 yılları arasında, Öngin yazıtının da 732-735
yılları arasında dikilmiş olduğu sanılıyor.

Bu kitapta yalnız İkinci Kağanlık döneminden kalma üç büyük
yazıtın, Kül Tigin, Bilge Kağan ve Tunyukuk yazıtlarının
metinleri ile çevirileri ve bu metinlerde geçen sözcüklerin tam bir
dizini verilecektir. : '

2.1. Kül Tigin (684-731) Anıtı

Kül Tigin anıtı düşük nitelikli kireç taşı ya da mermerden
yapılmış dört yüzlü tek parça bir taştır. Taşın yüksekliği 3.75
m'dir. Doğu ve batı yüzleri dipte 1.32 m, üstte ise 1.22 m
genişliğindedir. Anıtın kuzey ve güney yüzlerinin eni de 46 ve 44
cm'dir.

Kül Tigin anıtının tüm yüzleri 2.75 m boyunda yazıtlarla
kaplıdır. Anıtın batı yüzünde uzun bir Çince yazıt vardır. Taşın
öbür yüzleri runik harfli eski Türkçe yazıtlarla doludur. Anıtın
doğu yüzünde 40, güney ve kuzey yüzlerinde de 13'er satır
vardır. Ayrıca, anıtın kuzey-doğu ve güney-doğu yüzleri ile
güney ve batı yüzleri arasındaki kenar kısımlarında da birkaç
satırlık küçük yazıtlar bulunmaktadır. Türkçe küçük bir yazıt da
anıtın batı yüzüne kazınmıştır.

ÂAnıtın kaplumbağa heykeli biçimindeki mermer kaidesi
üzerinde de 8 satırlık küçük bir yazıt varsa da bunun ancak 7-8
sözcüğü okunabilmektedir.

Kül Tigin anıtı *“Koyun yılının on yedisinde', miladı takvimle
27 Şubat 731'de ölen ve Bilge Kağanın kardeşi olan Kül Tigin'in
ya da prens Kül'ün anısına dikilmiştir. Prens Kül'ün cenaze
töreni 'Dokuzuncu ayın yirmi yedisinde', miladi takvimle |
