 

 

14 GİRİŞ

bunların yazarı da o olmalıdır. Büyük bir olasılıkla, Bilge Kağan
yazıtların metnini önceden hazırlamış, sonra da bunları taşlar
üzerine yazması için Yolluğ Tigin'e vermiştir.

Tunyukuk yazıtına gelince bu yazıtta olaylar Bilge Tunyu-
kuk'un ağzından anlatıldığına göre metnin yazarı kendisidir.
Yazıcının kim olduğu ise yazıtta belirtilmemiştir.

4, Yazıtların İçeriği

Orhon yazıtları İkinci Doğu Türk Kağanlığı'nın birinci elden,
yani Bilge Kağan (683-734) ile devlet adamı Tunyukuk ta-
rafından yazılmış askeri tarihi gibidir. Kül Tigin ve Bilge Kağan
yazıtlarında dünyanın ve insanoğlunun yaratılışına bir cümle ile
değinildikten ve Birinci Kağanlığın tarihi genel çizgileri ile kısaca
özetlendikten sonra İkinci Kağanlığın kuruluştan Kül Tigin'in
73â1'de ölümüne kadarki siyasi ve askeri tarihi ayrıntıları ile
anlatılır. Yazıtlardan öğrendiğimize göre Türkler, iktidarlarını
korumak için yalnız Çinliler, Kıtaylar (Moğollar), Tangutlar vb.
gibi yabancı halklarla değil, fakat Oğuzlar, Kırgızlar, Uygurlar,
Türgişler vb. gibi öbür soydaş halklar ve boylarla da pek çok kez
savaşmışlardır. Bu durum eski Türklerde “ulus, millet” kavra-
mının olmadığını, yazıtlardaki bodun *halk' sözcüğünün M.
Ergin'in anladığı gibi “millet' değil, *boy, kabile, halk' anlamına
gelen bir sözcük olduğunu açıkça göstermektedir.

Tunyukuk'un kendisinin ve Bilge Kağanın sağlığında yaz-
dırıp diktirdiği yazıtının içeriği ise öbür yazıtlarınkinden biraz
farklıdır. Tunyukuk kendi yazıtında daha çok İlteriş Kağan ile
Bilge Kağan'ın amcası Kapgan Kağan'ın başarılarını ve kendi
hizmetlerini anlatır. Bunun nedeni de başvezir Tunyukuk'un
Kapgan Kağan'a olan bağlılığı olsa gerektir. Bilge Kağan 716'da

Şösen Boy

ORHON YAZITLARI “ TABRİZ 15

kardeşi Kül Tigin'in ve yandaşlarının yardımları ile bir iktidar
darbesi yapmış, amcasını ve onun yandaşlarını öldürterek İkinci
Türk Kağanlığı tahtına oturmuştu. Tunyukuk, Bilge Kağan'ın
kayınpederi olduğu için iktidar darbesinden sonrakıi bu kıyımdan
kurtulmuş olmakla birlikte Kapgan Kağan'a olan bağlılığı ve
belki de ileri yaşı nedeniyle görevinden uzaklaştırılmıştı. Onun
yazıtı, bu nedenle, devlete hizmetlerinin bir bir sayılıp döküldüğü
bir tür savunma gibidir.

5. Yazıtların Edebi Değeri

Orhon yazıtları yalnızca siyasi ve askeri olayların oluş sıra-
sıyla hikaye edildiği kuru bir harp tarihi değildir. Tam tersine, bu
yazıtların özellikle Bilge Kağan'ın beylerine ve halkına seslendiği
ve onları Çinlilerin entrikalarına ve anayurdu bırakıp uzak
diyarlara gitmelerinin doğuracağı felaketlere karşı uyardığı
bölümleri son derece etkili bir anlatım gücüne ve güzelliğine
sahiptir. Bu bakımdan Orhon yazıtlarının Türkçenin en eski ve
en güzel hitabet örnekleri olduğu söylenebilir.

Yazıtlarda kullanılan bu etkili anlatım ve deyişi sağlayan
öğeler şöyle sıralanabilir: 1. İkilemeler; 2. koşutluk; 3. deyimler;
4. atasözlerinden yararlanma; 5. edebi sanatlar. Yazıtların dilinde
en çok dikkati çeken ve anlatımı güzelleştiren özellikle ikinci öğe,
yani koşutluktur. Anlatımda sık sık başvurulan bu koşutluk bazı
yabancı araştırmacıları şaşırtmış, öyle ki bunlar arasında Örhon
yazıtlarının manzum olduğunu ileri sürenler bile olmuştur.

5.1. İkilemeler

Orhon yazıtları dilinde (ve genellikle Eski Türkçede) anlatımı
