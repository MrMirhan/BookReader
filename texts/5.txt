içeriğidir. Orhon yazıtlarından öğrendiğimize göre Türkler
Çinliler, Kıtaylar (Moğollar), Tatabılar vb. gibi yalnız yabancı
halklarla değil, kendi öz soydaşları ve dildaşları Oğuzlar,
Kırgızlar, Bayırkular, Uygurlar, Basmıllar ve Batı Türkleri
(On-Ok'lar, Türgiş'ler) ile de savaşmışlardır. Moğolistan'daki
İkinci Doğu Türk Kağanlığına 744'te son verenler soydaş Üy-
gurlar'dan başkası değildir. Bu Uygur devletini 840'ta yıkanlar
da yine soydaş «Kırgızlar olmuştur!

İşte yukarıda açıklamaya çalıştığım nedenlerden ötürü Orhon
yazıtlarının genel okuyucuya hitap eden popüler bir yayınını
hazırlamayı öteden beri düşünüp duruyordum. Bu düşüncem
nihayet bugün gerçekleşme evresine gelmiş bulunuyor. Burada,
yeri gelmişken, bu popüler yayının hazırlanmasında ve ger-
çekleşmesinde çok emeği geçen değerli öğrencim ve meslektaşım
Doç. Dr. Mehmet Ölmez'e her türlü yardımlarından ötürü teşek-
kür etmeyi bir borç bilirim.

22 Ekim 1995, Ankara

GİRİŞ
1. İlk Türk Kağanlıkları

Türklerin kendi adları ile tarih sahnesine çıkışları, bilindiği
gibi, Milattan sonra 6. yüzyıl ortalarına rastlar. 6. yüzyıla ait Çin
kaynakları Türklerin eski Hunların başlıca boylarından biri
olduğunu ve bu dönemde Juan-Juan'lara, yani Avarlara bağımlı
olarak Altay dağlarının güney yamaçlarında yaşadıklarını yazar.

6. yüzyıl ortalarında Türkler T'u-men (Orhon yazıtlarında bu
ad yanlış olarak Bumın biçiminde geçer) adlı bir liderin
öncülüğünde Avarlara başkaldırarak onların Moğolistan'daki
eğemenliğine son verir ve böylece ilk Türk devletini kurarlar
(552). Bu devlet kısa bir süre sonra Doğu ve Batı olmak üzere
ikiye bölünür. Doğu Türk Kağanlığı 630'da, Batı Türk
Kağanlığı da 659 yılında Çin'in eğemenliği altına girer.

Ancak, Doğu Türkleri 670 yılında Kutluğ adlı bir liderin
öncülüğünde Çinlilere başkaldırır ve uzunca bir mücadeleden
sonra başarılı olurlar. Bu başarıdan sonra Kutluğ, İlteriş Kağan
ünvanıyla tahta geçer (682). Böylece İkinci Doğu Türk Kağanlığı
kurulmuş olur. Ancak bu ikinci kağanlığın da ömrü pek uzun
olmaz. 740'lı yılların başlarında Uygurlar, liderleri Kül Bilge
Han öncülüğünde Türklere başkaldırır ve son Türk prensi Ozmış
Tigin'i öldürerek Moğolistan'daki İkinci Doğu Türk Kağanlığına
son verirler (744).
